Kode klubben – Å skape et positivt læringsmiljø

Hvis du ikke er vandt til å arbeide med barn, kan det oppleves litt overveldende til å begynne med. Men frykt ikke! Følg disse enkle tipsene, og du vil kjapt takle å lede en flott kodeklubb.

Etablér en rutine

Å drive en engasjerende og kreativ kode klubb oppnår man mest ved å etablere rutiner, og holde seg til dem. Hvis barna vet hva de skal gjøre og hva de kan forvente ut av timene, vil det bli lettere å lære og de vil få best mulig utbytte av undervisningen.
Før du starter kodeklubben, tenk på følgende:

•  Hva vil du at barna skal gjøre når de først kommer til klasserommet?
•	Skal de sitte og vente rolig til alle har kommet, og avvente videre instrukser?
•	Skal de logge seg på og begynne med én gang?
•	Hvis en elev står fast på noe, hva skal de gjøre?
•	Skal de rekke opp hånda og vente til du kommer?
•	Er det greit om de roper på deg?
•	Gjør deg opp en mening om hva du ønsker at de skal gjøre, og forklar det tydelig ved begynnelsen på hver time
•	Hvordan får du hele gruppen sin oppmerksomhet?
•	De fleste skoler har tegn som elevene kjenner til (f.eks. Løfte opp hånda, telle ned fra fem, klappe). Spør hva lærerne på skolen pleier å gjøre for å signalisere, og tilpass det til timene dine

Gi barna beskjed når timen er kommet halvveis til ende, og når det er fem-ti minutter igjen, minn dem på at de må begynne å avslutte.

Som en avslutning for hver time, kan det være lurt å ta en liten oppsummering med gruppen. Først, la dem lagre og logge av, og snakk så om hva de lærte, samt hovedpunktene.
Spør dem hva de mener var mest morsomt? Lett? Vanskelig? Hvordan løste de utfordringene?
Det er også en god idé å avslutte på en positivt måte, ved å gi uttrykk for verdsettelse for at de var flinke, og kanskje også fremheve de som gjorde en god innsats.


Positivitet
Barn lærer best i et rolig og positivt miljø hvor deres innsats blir sett og verdsatt.
Her er noen tips som kan være nyttige i den forbindelsen:
•	Alltid snakk rolig, høflig, og entusiastisk til barna
•	Ikke kritisér dem eller hev stemmen
•	Tenk på hvordan barna tar etter deg som et eksempel, vær positiv og oppfør deg slik du forventer at de også skal oppføre seg!
•	Noen skoler har belønningssystemer (plusspoeng, stjerne i boka e.l.). Finn ut om det er noe skolen bruker, og om du kan bruke deres system for å belønne barna for en god innsats og oppførsel, ettersom det passer
•	Forsøk å heller fokusere på god oppførsel enn dårlig. Ros de barna som konsekvent utfører oppgavene på en god måte. Hvis noen av elevene ikke gjør den innsatsen du forventer av dem, minn dem på det på en rolig måte. Helst bør det være en lærer tilstede, for å hjelpe til med å holde orden.
•	Spør læreren om Kode-klubben diplomene kan bli gitt ut når elevene er samlet i fellesklassen sin. Dette vil synliggjøre barnas innsats for resten av elevene på skolen.
Individuell læring

Noen elever trenger mer oppfølging enn andre. For eksempel kan noen ha lære- eller konsentrasjons-vansker, eller ha annet språk enn norsk som morsmål.
Spør læreren hva du kan gjøre for å tilrettelegge undervisningen for disse. Kanskje du kan opprette grupper hvor elevene hjelper hverandre?

Alle barn har forskjellige evner og sterke sider, og lærer på ulike måter og i ulikt tempo.
Vær tålmodig og fleksibel, og følg opp hvert barn individuelt, samtidig som du tenker på at det beste er om de selv finner ut av ting. Hvis noen har konstant vansker eller ligger etter, tenk på om du kan sette dem i gruppe med en flinkere elev for deler av oppgavene.

På slutten av prosjekt-oppgavene er det noen Utfordrings-oppgaver. Disse oppgavene er tenkt å passe for de flinkeste, men du kan med fordel presentere de for alle elevene som en ekstra utfordring når de har blitt ferdig med grunn-oppgavene.
